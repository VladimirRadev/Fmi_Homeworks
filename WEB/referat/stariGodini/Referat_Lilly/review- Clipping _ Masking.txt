"+":
 -Рефератът е добре оформен визуално - налично е меню, всяка точка по темата е обособена, контрастен цвят на текста, който улеснява четенето.
 -Включва в себе си всички важни аспекти по темата. 
 -Не е претоварен със скучен текст за четене, а е подбрано най-важното по всяка една секция.
 -Опциите в менюто водят към съответните секции.
 -Представени са примери чрез HTML и CSS код, като след това има и демонстриран резултатът от прилагането на кода.
"-":
 -Рефератът не е достатъчно семантично изваян - прекомерна употреба HTML тага <b>. Препоръка: Обособяване на отделните секции в HTML тагове <section>, употреба на <header> тага за заглавието, намаляване на празните <b> тагове.
 -Фонът е прекалено тъмен. Препоръка: За тази тема не е нужно да е черен, даже би било по-добре нещо по-цветно и приветливо.
 -Менюто не се откроява достатъчно ясно на екрана, тъй като и то е в същия цвят като фона. Препоръка: Подбор на цвят, който да се откроява на фона на страницата.
 -Липсва опция за "Източници" в менюто. Препоръка: Добавяне на такъв линк и също така разграничаване на отделните опции в менюто чрез обособяването им в правоъгълници например.
 -Менюто е видимо само в началото на страницата. Препоръка: Да бъде направено подвижно по екрана, за да може лесно да се достъпват различни теми от реферата.
 -Невизуализирани HTML тагове в текст, което пречи на правилното разбиране на информацията. Препоръка: Употреба на &lt; и &gt; вместо < и >, за да се избегне интерпретирането им като тагове, а да се приемат за част от текста.
 -Липсва HTML код към даден примерен CSS код. Препоръка: Към всеки CSS код да бъде предложен и HTML код, за да може по-лесно да се тества дадено свойство.
 -HTML и CSS кодът са представени като картинки. Препоръка: Би било по-лесно, ако са представени като секции, чрез HTML тага <code>, тъй като така могат да бъдат копирани и тествани директно и няма да се налага ръчното им въвеждане при желание от страна на потребителя да ги пробва дали работят.
 -Цитирането на код, примери и фигури не е направено по указания в предварителните изисквания начин - липсват ясни заглавия, няколко елемента са цитирани наведнъж, не е записано от кой източник са взети. Препоръка: Спазване на конвенцията за цитиране.
 -Използван е само един източник на информация и примери. Препоръка: Относно съдържанието едва ли има някаква разлика, но поне за още примери по темата могат да се прегледат и следните сайтове: https://css-tricks.com/clipping-masking-css/ и https://www.sarasoueidan.com/blog/css-svg-clipping/
 -Таблицата не е попълнена с информация за реферата (към 30.04.2018г), освен колоната за ключови думи, която е попълнена адекватно. Препоръка: Да се вземат предвид изредените забележки, ако указват влияние върху представянето на реферата, и да се попълни след изготвянето на презентацията по темата.
Заключение: 
 Като се вземат предвид труда и усилията, положени по изграждане на първата версия на реферата, положителните черти, споменати в началото, и се отчете важността на някои от недостатъците по него (фон, стационарно меню, проблеми с разбирането на текста) , изредени по-горе, поставената от мен оценка е 6.
