РЕЦЕНЗИЯ

9 от 10 точки
Рефератът е много добре структуриран. Дизайнът е изчистен, а съдържанието е поднесено по много достъпен и организиран начин. 
Това, което най-много ми хареса, е представянето на примери за всяко разгледано свойство, което значително улеснява читателя 
и повишава неговото любопитство. Също така са спазени важни изисквания - правилно е цитирането на източниците, 
както и номериране на фигурите, използван е семантичен html, попълнени са полетата в таблицата. Най-ключовото, обаче, 
е фактът, че информацията е полезна и много добре поднесена, още повече, че тази характеристика, относно CSS, 
е основополагаща за постигането на прегледен и интересен дизайн на всяка една страница. С изчистването на някои грешки 
и добавянето на някои подробности, смятам, че ще се получи един отличен и завършен реферат. Успех :)

Примерни въпроси:
(1) За кои елементи не може да се задават стойности на margin-top и margin-bottom? (inline, inline-block, block)
(2) При задаване на свойството padding с два параметъра (padding: 20px 10px;) кои са посоките, за които се определя 
съответната дистанция? (ляво-дясно, горе-долу, ...)

Съдържание:
Интересна идея за показване и скриване на менюто. Но при разглеждане на някоя от секциите по-надолу, 
линкът за съдържанието се губи, което затруднява читателя да се премества към останалите секции. 
Може би е добра идея бутонът да бъде преместен вляво и да е фиксиран, така че при скролване да има достъп до него, 
ще улесни значително четенето. Това, което можеш да добавиш е един :hover селектор за повече интерактивност, 
<-- както и оцветяване за секцията, която е active.-->

Display:
Много добро нагледно представяне на възможните стойности на display, като всяка от тях е придружена с html и css код, 
както и резултатът от тях. Така читателят придобива ясна представа за свойството и може да тества примерите. 
Аз лично много по-добре разбрах прочетената информация.

Код 1:
Използван е семантичен html - <code> тага в случая, което е много добре и може да е от значителна полза за читателя. 
Също така обособяването на кода в отделни оцветени секции е уместно и ми харесва.

Пример 1:
Номерирането на кода и изображенията е дефинирано, според изискванията, като е представен и линк към източника.

Box model:
Стилизирането на ключовите думи в текста допринася за по-добро усвояване на информацията - браво!

Добро сравнение между двете формули. 
Може по-ясно да покажеш коя формула за какво е - ширина или височина, като стилизираш думите или пък добавиш заглавия. 
Така не се отличават и се връщам няколко пъти да прочета коя за какво е.

Padding:
Подробно разглеждане на възможните случаи за брой параметри на padding свойството, всеки с демонстриран пример - супер!

Border:
Примерът с трите стойности е много хубав, 
можеш и да уточниш всяка стойност за какво точно е - width, style и color.

Margin:
Можеш да добавиш още няколко примера за това свойство, тъй като има доста ключова роля при позиционирането. 
Характерните стойности - auto - за заемане на конкретна ширина и равно разпределение от двете страни, 
както и inherit - където се наследява стойността от елемента родител.

Border box:
Следвайки примерите в реферата, накрая можеш да добавиш и такъв за стилизирането на няколко елемента, 
следвайки описания от теб box model.
Така още по-добре може да се добие представа как всички тези характеристики на 
един елемент могат да бъдат съчетани за повече елементи, така че страниците да придобият завършен и добре подреден вид. 
Също така, един бутон в края за връщане в началото е една добра идея за повече използваемост :)